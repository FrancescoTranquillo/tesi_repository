# Ringraziamenti

L'attività di tirocinio svolta presso l'ASST di Vimercate è stata indubbiamente un'esperienza molto importante per la mia crescita personale e professionale. Ho avuto modo di lavorare a stretto contatto con il personale dell'U.O.C Ingegneria Clinica e questo mi ha dato la possibilità di osservare e imparare da professionisti cosa vuol dire lavorare come ingegnere clinico. Oltre a questo, ho avuto modo di sperimentare l'abissale differenza tra la teoria dei libri, delle dispense, delle lezioni frontali e la realtà lavorativa, nella quale si incontrano diverse personalità dalle caratteristiche individuali uniche. Ho avuto modo di assistere e partecipare a numerose attività che hanno lasciato su di me un'impronta indelebile e che orgogliosamente conserverò nel mio "bagaglio culturale" per il loro valore educativo.

Un ringraziamento a tutte le persone che mi hanno supportato in questo progetto di tesi.

All'Ingegner. Motta, per avermi seguito con infinita disponibilità e gentilezza durante tutto lo svolgimento di questa tesi, per avermi dato la possibilità di intraprendere l'attività di tirocinio e per essere sempre stata un punto di riferimento in quanto professionalità e competenza.

Alla Professoressa Cimolin, per la gentilezza, la disponibilità e per tutto il supporto fornito durante la stesura della tesi.

All'Ingegner. Martorina, per avermi supportato (e sopportato) come compagno di ufficio durante tutti i mesi di tirocinio, per essersi sempre dimostrata disponibile a rispondere ai miei innumerevoli e più disparati quesiti e per avermi coinvolto in molte attività dalle quali ho imparato moltissimo.

A tutto il personale di Ingegneria Clinica per essere sempre stato, fin dal primo giorno, paziente e disponibile a supportarmi nel caso di necessità.
